На початку 90-х років АЗЛК все ще залишався одним з найбільших автомобілебудівних підприємств СРСР. Велися конструкторсько-експериментальні роботи із створення автомобілів, велося будівництво нового моторобудівного заводу. У короткостроковій перспективі готувався до серійного виробництва седан М-2142.

З розвалом СРСР — завод опинився в кризі. У 1996 році його конвеєр зупинився. Спроба Московського уряду пожвавити виробництво на заводі також не увінчалася успіхом. Модернізований автомобіль Москвич-Святогор до кінця 90-х років застарів, а роботи із створення перспективних автомобілів Москвич-2143,Москвич-2144 і Москвич-2139 фактично зупинилися.

Нова «концепція» керівництва заводу по переходу на випуск автомобілів штучного виробництва, на платформі Москвич-2141 закономірно зазнала повного краху, тому що підприємство розраховане на випуск сотень тисяч масових автомобілів не могло покривати свої витрати за рахунок епізодичних продаж дрібносерійних «люксів», створених на застарілій платформі масового автомобіля. У 2001 році завод, випустивши останні автомобілі, остаточно зупинився.

